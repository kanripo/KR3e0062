# -*- mode: mandoku-view; -*-
#+TITLE: 金匱鉤玄
#+DATE: 2015-08-24 23:06:21.137855
#+PROPERTY: ID KR3e0062
#+PROPERTY: BASEEDITION WYG    
#+PROPERTY: JUAN 卷一
<pb:KR3e0062_WYG_001-1a>¶
欽定四庫全書¶
　金匱鈎𤣥卷一¶
　　　　　　　　　　　元　朱震亨　撰¶
中風¶
　大率主血虗有痰以治痰為先或虗挟火與濕亦有¶
　　死血留滯者外中於風者亦有中氣者當従痰治¶
　　順氣化痰若口開手散眼合遺尿吐沬直視喉如¶
　　鼾睡肉脫筋痛者皆不治¶
<pb:KR3e0062_WYG_001-1b>¶
　半身不遂大率多痰在左屬死血無血在右屬痰有¶
　　熱¶
　氣虗在左者四物湯等加桃仁紅花竹瀝薑汁在右¶
　　者二陳湯四君子等加竹瀝薑汁¶
　痰擁盛者口眼喎斜者皆當吐¶
　吐法輕用𤓰蒂鰕汁皂角重用藜蘆半錢或三分加¶
　　麝香灌入鼻内或口内吐痰出一吐不已再吐之¶
　　亦有虗而不可吐者¶
<pb:KR3e0062_WYG_001-2a>¶
　氣虗卒倒參茋補之¶
　氣虛有痰濃參湯合竹瀝薑汁¶
　血虗宜四物湯俱用薑汁炒恐泥痰再加竹瀝薑汁¶
　　入内服䏻食者去竹瀝加荆瀝¶
　又法以猪牙皂角白&KR0552;等分為末薑湯調下名稀涎¶
　　㪚¶
　血虗者四物湯補之　挟痰者亦用薑汁竹¶
　脉訣内言諸不治證見則不可治筋枯者不治舉動¶
<pb:KR3e0062_WYG_001-2b>¶
　　則筋痛者是筋枯以其無血滋潤故也¶
　治痰氣實䏻食用荆瀝　氣虗少食用竹瀝此二味¶
　　用開經絡行血氣入四物湯中必用薑汁助之¶
　肥白人多濕少用附子烏頭行經¶
　初昏倒急掐人中至醒然後用去痰藥二陳湯四物¶
　　四君子等湯加减用¶
六欝¶
　　戴云欝者結聚而不得發越也當升者不得升當¶
<pb:KR3e0062_WYG_001-3a>¶
　　　䧏者不得䧏當變化者不得變化也此為傳化¶
　　　失常六欝之病見矣氣欝者胸脇痛脉沉澁濕¶
　　　欝者周身走痛或闗莭痛遇隂寒則發脉沉細¶
　　　痰欝者動則即喘寸口脉沉滑熱欝者必小便¶
　　　赤脉沉數血欝者四肢無力能食便紅脉沉食¶
　　　欝者噯酸腹飽不能食人迎脉平和氣口脉𦂳¶
　　　盛者是也¶
　氣血中和萬病不生一有怫欝諸病生焉¶
<pb:KR3e0062_WYG_001-3b>¶
　氣欝　香附子　蒼术　川芎¶
　濕　　蒼术　川芎　白芷¶
　痰　　海石　香附　南星　𤓰蒌¶
　熱　　青黛　香附　蒼术　川芎　梔子¶
　血　　桃仁　紅花　青黛　川芎　香附¶
　食　　蒼术　香附　針沙(醋/炒)山查　神麯(炒/)¶
　　　　春加芎　夏加苦参　秋冬加吴茱茰¶
　越鞠丸　觧諸欝　又名芎术丸¶
<pb:KR3e0062_WYG_001-4a>¶
　　　蒼术　香附　撫芎　神麯　梔子等分為末¶
　　　水丸如菉豆大¶
　凡欝皆在中焦以蒼术撫芎開提其氣以升之假如¶
　　食在氣上提其氣則食自降餘皆倣此¶
癩¶
　大風病是受得天地間殺物之氣古人謂之癘風者¶
　　以其酷烈暴悍可畏耳人得之者須分在上在下¶
　　夫在上者以醉仙散取涎血於齒縫中出在下者¶
<pb:KR3e0062_WYG_001-4b>¶
　　以通天散取惡物陳䖝於榖道中出取出雖有道¶
　　路之異然皆不外乎陽明一經治此證者須知此¶
　　意㸔其疙瘩與瘡上先見者上體多者在上也下¶
　　先見者下體多者在下也上下同得者在上復在¶
　　下也陽明胃經與大腸無物不受此風之入人也氣¶
　　受之則在上多血受之則在下多血氣俱受之者¶
　　上下俱多也自非醫者神手病者鐵心罕有免此¶
　　夫従上従下以漸而来者皆可治人見其病勢¶
<pb:KR3e0062_WYG_001-5a>¶
　　之緩多忽之雖按法施治病已痊可若不能忌口¶
　　絶色皆不免再發發則終於不能救也余曽治五¶
　　人中間惟一婦人不再發以其貧甚而且寡無物¶
　　可喫也餘四人三四年後皆再發孫真人云吾嘗¶
　　治四五十人終無一人免於死非真人不能治蓋¶
　　無一人能守禁忌耳此婦人本病藥外又是百餘¶
　　貼加減四物湯半年之上方得經行十分安愈¶
　治法　在上者醉仙散在下者通天再造散後用通¶
<pb:KR3e0062_WYG_001-5b>¶
　　神散及三稜針於委中出血但不能忌口絶房者¶
　　不治¶
　醉仙散¶
　　　胡麻仁　牛旁子　蔓荆子　枸把子(各半兩/為粗末)¶
　　　(同炒/紫色)白蒺藜　苦參　𤓰蒌仁　防風(各半/兩)¶
　　右八味為細末毎一兩半入輕粉二錢拌匀大人¶
　　一錢空心日午臨睡各一服淡茶調下五七日間¶
　　必於齒縫中出臭涎水渾身覺痛昏悶如醉利下¶
<pb:KR3e0062_WYG_001-6a>¶
　　惡臭屎為度量大小虚實加减與之證候重而急¶
　　者須以再造散下之候補養得還復與此藥喫須¶
　　斷鹽醬醋諸般魚肉椒料果子燒炙等物止可淡¶
　　粥及淡煮熟時菜食之茄尚不可食惟有烏稍蛇¶
　　菜花蛇可以淡酒煮熟食之以助藥力¶
　再造散¶
　　　鬱金(半兩/生用)大黃(一兩/炮)皂角刺(一兩黒/者大者)白牽牛(頭/末)¶
　　　(六錢半炒/半生用)¶
<pb:KR3e0062_WYG_001-6b>¶
　　右為末五錢臨夜冷酒調下以净桶伺候泄出䖝¶
　　如䖝口黒色乃是多年䖝口如赤色是近者三數¶
　　日又進一服直候無䖝即絶根也¶
寒　主乎温散¶
　有卒中天地之寒氣有口傷生冷之物¶
　　戴云此傷寒謂身受肅殺之氣口食氷水𤓰果冷¶
　　　物之類病者必脈沈細手足冷息微身倦雖身¶
　　　熱亦不渴倦言語或遇熱病誤用此法輕者至¶
<pb:KR3e0062_WYG_001-7a>¶
　　　重重者至死凢脈數者或飲水者或煩燥動摇¶
　　　者皆是熱病寒熱二證若水火也不可得而同¶
　　　治誤即殺人學者慎之¶
傷寒¶
　傷寒必須身犯寒氣口食寒物者從補中益氣湯中¶
　　加發散藥屬内傷者十居八九其法邪之所凑其¶
　　氣必虚只用補中益氣湯中從所見之證出入加¶
　　減氣虚熱甚者少用附子以行參耆之劑如果氣¶
<pb:KR3e0062_WYG_001-7b>¶
　　虚者方可用此法　已上傷寒治法可用於南方¶
　　不宜北¶
暑¶
　　戴云暑乃夏月炎暑也盛熱之氣著人也有冐有¶
　　　傷有中三者有輕重之分虚實之辨或腹痛水¶
　　　瀉者胃與大腸受之惡心者胃口有痰飲也此¶
　　　二者冐暑也可用黃連香薷飲蓋黃連退暑熱¶
　　　香薷消畜水或身熱頭疼躁亂不寕者或身如¶
<pb:KR3e0062_WYG_001-8a>¶
　　　針刺者此為熱傷在分肉也當以解毒白虎湯¶
　　　加柴胡氣如虚者加人參或咳𠻳發寒熱盜汗¶
　　　出不止脈數者熱在肺經用清肺湯柴胡天水¶
　　　散之類急治則可遲則不可治矣或火乘金也¶
　　　此為中暑凢治病須要明白辨别慎勿混同施¶
　　　治春秋間亦或有之切莫執一隨病處方為妙¶
　　黃連香薷飲　挾痰加半夏　乘虚加人參黃耆¶
　　或清暑益氣湯加減用¶
<pb:KR3e0062_WYG_001-8b>¶
注夏　屬隂虚元氣不足¶
　　戴云秋初夏末頭痛脚軟食少體熱者是也補中¶
　　　益氣湯去柴胡升麻加炒黃栢挾痰止用南星¶
　　　半夏陳皮之類或生脈散出千金方¶
暑風¶
　　戴云暑風者夏月卒倒不省人事者是也有因火¶
　　　者有因痰者火君相二火也暑天地二火也内¶
　　　外合而炎爍所以卒倒也痰者人身之痰飲也¶
<pb:KR3e0062_WYG_001-9a>¶
　　　因暑氣入而皷激痰飲塞碍心之竅道則手足¶
　　　不知動躡而卒倒也此二者皆可吐内經曰火¶
　　　鬱則發之挾火挾痰實者可用吐法吐即發散¶
　　　也量其虚實而吐之吐醒後可用清劑調治之¶
濕¶
　　戴云濕有自外入者有自内出者必審其方土之¶
　　　致病源東南地下多隂雨地濕凢受必從外入¶
　　　多自下起以重腿脚氣者多治當汗散久者宜¶
<pb:KR3e0062_WYG_001-9b>¶
　　　疎通滲泄西北地髙人多食生冷濕麵或飲酒¶
　　　後寒氣怫鬱濕不能越作腹皮脹痛甚則水皷¶
　　　脹滿或通身浮腫如泥按之不起此皆自内而¶
　　　出也辨其元氣多少而通利其二便責其根在¶
　　　内也此方土内外亦互相有之但多少不同須¶
　　　對證施治不可執一¶
　本草蒼术治濕上下俱可用¶
　二陳湯加酒芩羌活蒼术散風之藥行濕最妙¶
<pb:KR3e0062_WYG_001-10a>¶
内傷¶
　内傷病退後燥渴不解者有餘熱在肺家可用參苓¶
　　甘草少許薑汁冷服或茶匙挑薑汁與之虚者可¶
　　用人參湯試之病此者為多但有挾痰者有挾外¶
　　邪者有熱鬱於内而發者皆以補元氣為主看其¶
　　所挾之病而兼用藥¶
火¶
　有可發者二　風寒外來者可發　鬱者可發¶
<pb:KR3e0062_WYG_001-10b>¶
　隂虚火動難治　火鬱當發看何經¶
　輕者可降　重則從其性升之　實火可瀉¶
　小便降火極速　凢氣有餘便是火¶
　火急甚重者必緩之生甘草¶
　兼瀉兼緩人參白术亦可¶
　人壯氣實火盛顛狂者可用正治或硝水氷水飲之¶
　人虚火盛狂者可用生薑湯與之若投以氷水正治¶
　　立死有補隂即火自降者炒黃栢地黃之類¶
<pb:KR3e0062_WYG_001-11a>¶
　山梔子仁大能降火從小便泄去其性能屈曲下行¶
　　降火人所不知¶
　凢火盛者不可驟用凉藥必用溫散¶
　又方左金丸治肝火¶
　　　黃連(六/兩)茱茰(一兩或/半兩)水丸白湯下五十丸¶
傷風¶
　　戴云新咳𠻳鼻塞聲重者是也¶
　屬肺者多　散宜辛温或辛涼之劑¶
<pb:KR3e0062_WYG_001-11b>¶
發斑　屬風熱¶
　　戴云斑有色㸃而無頭粒是如有頭粒者即疹也¶
　風熱挾痰而作自裏而發於外通聖散消息當以微¶
　　汗以散之下之非理也¶
　内傷斑者胃氣極虚一身火逰行於外所致宜補以¶
　　降之發斑似傷寒者痰熱之病發於外微汗以散¶
　　之下之非理也¶
疹¶
<pb:KR3e0062_WYG_001-12a>¶
　　戴云疹浮小有頭粒者是隨出即收收則又出者¶
　　　是也非若斑之無頭粒也當明辨之¶
　屬熱與痰在肺清肺火降痰或解散出汗亦有可下¶
　　者¶
温疹¶
　衆人病一般者是也又謂之天行時疫有三法宜補¶
　　宜降宜散¶
　又方¶
<pb:KR3e0062_WYG_001-12b>¶
　　　大黃　黃芩　黃連　人參　桔梗　防風¶
　　　蒼术　滑石　香附　人中黃¶
　　右為末神麴為丸五六十丸分氣血痰作湯使氣¶
　　虚四君子湯血虚四物湯痰多二陳湯送下如熱¶
　　甚者可用童子小便送下¶
　大頭天行病東垣有方¶
　　　𦍑活　酒芩　大黃(酒蒸/)¶
　冬温為病非其時而有其氣者冬時君子當閉藏而¶
<pb:KR3e0062_WYG_001-13a>¶
　　反發泄於外専用補藥帶表¶
　又方以竹筒兩頭留節中作一竅納甘草於中仍以¶
　　竹木釘閉竅於大糞缸中浸一月取出晒乾治疫¶
　　毒¶
瘧　有風有暑有食老瘧瘧母痰病¶
　老瘧病此係風暑入隂分在臟用血藥川芎撫芎紅¶
　　花當歸加蒼术白术白芷黃栢甘草煎露一宿次¶
　　早服之無汗要有汗散邪為主帶補有汗要無汗¶
<pb:KR3e0062_WYG_001-13b>¶
　　正氣為主帶散有瘧母者用丸藥消導醋煮鱉甲¶
　　為君三稜蓬术香附隨證加減¶
　三日一發者受病一年間發者受病半年一日一發¶
　　者受病一月連二日發者住一日者氣血俱受病¶
　　一日間一日者補藥帶表藥後用瘧丹截之在隂¶
　　分者用藥徹起在陽分方可截¶
　又方¶
　　　草果　知母　㯽榔　烏梅　常山　甘草(炙/)¶
<pb:KR3e0062_WYG_001-14a>¶
　　　川山甲(炮/)　用水酒一大碗煎至半碗露一宿¶
　　臨發時前二時温服如吐則順之¶
　截瘧青蒿丸¶
　　　青蒿(一/兩)冬青葉(二/兩)馬鞭草(二/兩)官桂(二/兩)¶
　　右三葉皆晒乾秤為末法丸如胡椒子大毎兩作¶
　　四服於當發前一時服盡¶
　大法暑風必當發汗夏月多在風凉處歇遂閉其汗¶
　　而不泄因食者從食上治¶
<pb:KR3e0062_WYG_001-14b>¶
　瘧而虚者須先用參术一二貼托住其氣不使下陷¶
　　後用他藥治内傷挾外邪者同法内必主痰必以¶
　　汗解二陳湯加常山柴胡黃芩草果¶
　瘧而甚者發寒熱頭痛如破渴而飲水自汗可與參¶
　　耆术芩連梔子川芎蒼术半夏等治¶
　久病瘧二陳湯加川芎蒼术柴胡葛根白术一補一¶
　　發¶
咳嗽¶
<pb:KR3e0062_WYG_001-15a>¶
　風寒　火主降火　勞　肺脹　火鬱¶
　痰主降痰¶
　　戴云風寒者鼻塞聲重惡寒者是也火者有聲痰¶
　　　少面赤者是也勞者盜汗出兼痰者多作寒熱¶
　　　肺脹者動則喘滿氣急息重痰者嗽動便有痰¶
　　　聲痰出嗽止五者大槩耳亦當明是否也¶
　風寒行痰開腠理二陳湯加麻黃杏仁桔梗¶
　火降火清金化痰¶
<pb:KR3e0062_WYG_001-15b>¶
　勞四物湯中加竹瀝薑汁必以補隂為主¶
　肺脹而𠻳者用柯子青黛杏仁柯子能治肺氣因火¶
　　傷極遂成鬱遏脹滿取其味酸苦有收歛降火之¶
　　功佐以海蛤粉香附𤓰蔞青黛半夏麴¶
　食積痰作𠻳發熱者半夏南星為君𤓰蔞蘿蔔子為¶
　　臣青黛石鹻為使¶
　火鬱𠻳者柯子海石𤓰蔞青黛半夏香附¶
　咳𠻳聲嘶者此血虚受熱也用青黛蛤粉蜜調服¶
<pb:KR3e0062_WYG_001-16a>¶
　久𠻳風入肺用鵞管石雄黃鬱金欵冬花碾末和艾¶
　　中以生薑一片留舌上炙之以烟入喉中為度¶
　乾咳𠻳者難治此係火鬱之證乃痰鬱火邪在中用¶
　　苦梗以開之下用補隂降火不已則成勞倒倉法¶
　　此證不得愈者用之¶
　𠻳而脇痛宜疎肝氣用青皮等方在後二陳湯加南¶
　　星香附青黛薑汁¶
　治𠻳藥大槩多用生薑者以其辛散也¶
<pb:KR3e0062_WYG_001-16b>¶
　上半日𠻳多者屬胃中有火貝母石膏能降胃火¶
　午後𠻳多者此屬隂虚必用四物湯加知母黃栢先¶
　　降其火¶
　五更𠻳多者此胃中有食積至此時候流入肺金知¶
　　母地骨皮降肺火¶
　火氣浮於肺者不宜用凉藥用五味五倍飲而降之¶
　　有痰因火逆上者先治火後治其痰¶
　肺虚甚者用參膏此好色腎虚有之以生薑陳皮佐¶
<pb:KR3e0062_WYG_001-17a>¶
　　之大槩有痰者可加痰藥治之¶
　治𠻳多用粟殻不必疑但要先去病根此乃收後之¶
　　藥也　師云隂分𠻳者多屬隂虚治之¶
　有𠻳而肺脹壅遏不得眠者難治¶
　治𠻳烟筒¶
　　　佛耳草　欵冬花　鵝管石¶
　　右為末用紙捲燒其烟薫之或白湯調亦得¶
　治𠻳有痰天突肺腧二穴炙治𠻳泄火熱大瀉肺氣¶
<pb:KR3e0062_WYG_001-17b>¶
　　三椎骨下橫過各一寸半是穴¶
　𠻳春是春升之氣用清藥二陳加薄荆之類夏是火¶
　　炎上最重芩連秋是濕熱傷肺冬是風寒外來用¶
　　藥發散之後以半夏必逐去痰庶不再來¶
　又方治𠻳刼藥¶
　　　五味子(半/兩)五倍子(一/錢)甘草(二錢/半)風化硝(一/錢)¶
　　為末以蜜為丸噙化之¶
痰　脈浮當吐¶
<pb:KR3e0062_WYG_001-18a>¶
　凢治痰用利藥過多致脾氣下虚則痰反易生多也¶
　温痰　用蒼术¶
　老痰　海石　半夏　𤓰蔞　香附　五倍子¶
　熱痰　用青黛　黃連¶
　食積痰　神麴　麥蘖　山查子¶
　痰在腸胃間者可下而愈痰在經絡中者非吐不可¶
　　出吐法中就有發散之義也¶
　膈上之痰必用吐之瀉亦不能去也¶
<pb:KR3e0062_WYG_001-18b>¶
　氣實痰熱結在上者則吐吐難得出或成塊或吐咯¶
　　不出氣滯兼鬱者此則難治矣¶
　膠固者必用吐之¶
　吐法兼用牙茶虀水薑汁醋少許𤓰蔞散少許加防¶
　　風桔梗皆升動其氣便吐也¶
　吐法　用附子尖　桔梗蘆　人參蘆　𤓰蒂¶
　　砒(不甚/用)藜蘆　艾葉　末茶¶
　　右藥此皆自吐不用手探但藥但湯皆可吐¶
<pb:KR3e0062_WYG_001-19a>¶
　吐法先以布搭膊勒腰於不通風處行此法蘿蔔子¶
　　半升擂和以漿水一碗濾去滓入少油與蜜旋至¶
　　半温服後以鵞翎探吐凢用鵞翎須以桐油浸即¶
　　以皂角水洗去肥晒乾用之¶
　又法用蝦帶殻半斤入醬葱薑等料物煮汁先喫蝦¶
　　後飲汁以翎勾引吐必須𦂳勒肚腹¶
　二陳湯一身之痰都能管如在下加下引藥如在上¶
　　加上引藥¶
<pb:KR3e0062_WYG_001-19b>¶
　凢人身上中下有塊者多是痰也問其平日好食何¶
　　物吐下後用藥¶
　許學士用蒼术治痰飲成窠囊一邊行極効痰挾瘀¶
　　血遂成窠囊¶
　痰之清者屬寒用二陳湯之類¶
　内傷挾痰必用人參黃耆白术之屬多用薑汁𫝊送¶
　　或用半夏之屬虚甚者宜加竹瀝¶
　痰熱者多挾風外證為多¶
<pb:KR3e0062_WYG_001-20a>¶
　濕者多軟如身倦而重之類熱者清之食積者必用¶
　　攻之兼氣虚者用補氣藥送¶
　因火盛逆上者治火為先白术黃芩石膏之類中氣¶
　　不足則加人參白术痰之為物隨氣升降無處不¶
　　到¶
　脾虚者清中氣二陳加白术之類兼用提藥¶
　中焦有痰與食積胃氣賴其所養卒不便虚若攻之¶
　　盡則虚矣¶
<pb:KR3e0062_WYG_001-20b>¶
　眩暈嘈雜乃火動其痰用二陳湯加梔子芩連之類¶
　噫氣吞酸此係食鬱有熱火氣上動以黃芩為君南¶
　　星半夏為臣橘紅佐之熱多者加青黛¶
　痰在脇下非白芥子不能達¶
　痰在皮裏膜外者非薑汁竹瀝不可達¶
　痰在膈間使顛狂健忘宜用竹瀝風痰亦服竹瀝又¶
　　又能養血痰在四肢非竹瀝不開¶
　痰結核在咽喉燥不能出入化痰藥加軟堅醎藥味¶
<pb:KR3e0062_WYG_001-21a>¶
　　　杏仁　海石　桔梗　連翹　𤓰蔞仁¶
　　少佐樸硝以薑汁蜜調丸噙化之¶
　海粉即海石熱痰能降濕痰能燥結痰能軟頑痰能¶
　　消可入丸子末子不可入煎藥¶
　黃芩治熱痰假以降其熱也¶
　竹瀝可滑痰非薑汁不能行經絡也¶
　枳實瀉痰能衝牆壁　五倍子能治老痰¶
　小胃丹治膈上痰熱風痰濕痰肩膊諸痛然能損胃¶
<pb:KR3e0062_WYG_001-21b>¶
　　氣食積痰實者用之不宜多¶
　青礞石丸去濕痰重在風化硝¶
　潤下丸降痰最妙¶
　　　陳皮(半斤去白以水化鹽半兩拌陳皮/令得所煮候乾炒燥一方不去白)甘草(一/兩)¶
　　右為末蒸餅丸菉荳大毎服三十五丸温水送下¶
　油炒半夏大治濕痰又治喘止心痛粥丸薑湯下三¶
　　十丸¶
　痰方¶
<pb:KR3e0062_WYG_001-22a>¶
　　　黃芩(空/心)香附　半夏(薑/製)貝母已上治濕痰加𤓰¶
　　　蔞仁　青黛　作丸子治熱痰¶
　中和丸¶
　　治濕痰氣熱　蒼术　黃芩　香附　半夏(各等/分)¶
　　　為末粥丸¶
　燥濕痰方亦治白濁因痰者¶
　　　南星(一/兩)半夏(一/兩)蛤粉(二/兩)青黛(為/衣)¶
　　右為末神麴糊丸¶
<pb:KR3e0062_WYG_001-22b>¶
　痰𠻳方¶
　　　黃芩(一兩半/酒浸洗)滑石(半/兩)貝母(一/兩)南星(一/兩)風化硝(二錢/半)¶
　　　白芥子(半兩/去殻)¶
　　右為末湯浸蒸餅為丸¶
　導痰湯¶
　　　半夏(四/兩)南星　橘皮　枳殻　赤茯苓(一/兩)甘草¶
　　　(半/兩)用生薑煎服¶
　千緡湯¶
<pb:KR3e0062_WYG_001-23a>¶
　　　半夏(七枚泡製/四片破之)皂角(去皮炙一/寸二分)甘草(炙一/寸)生薑¶
　　　(如大/指)煎服治喘¶
　治痰方¶
　　　南星　半夏　滑石　輕粉(各三/錢)巴豆(三十/粒)吳¶
　　　茱茰(三/兩)黃連(八/兩)粥為丸¶
　軟石膏碾末醋丸如菉荳大瀉胃火食積痰¶
噯氣　胃中有火有痰¶
　　　南星　半夏　軟石膏　莎草根　或湯或丸¶
<pb:KR3e0062_WYG_001-23b>¶
吞酸¶
　　戴云濕熱在胃口上飲食入胃被濕熱鬱遏其食¶
　　　不得𫝊化故作酸也如榖肉在器濕熱則易為¶
　　　酸也¶
　必用茱茰順其性而折之反佐　茱茰　黃連¶
嘈雜　只是痰因火動¶
　　戴云此即俗謂之心嘈也¶
　梔子薑炒黃連不可無　梔子黃芩為君　南星¶
<pb:KR3e0062_WYG_001-24a>¶
　　　半夏　橘皮　熱多加青黛¶
　肥人嘈雜二陳湯加撫芎用蒼术白术炒梔子¶
五疸¶
　不用分五同是濕熱如盫麴相似¶
　　戴云五疽者週身皮膚并眼如梔子水染因食積¶
　　　黃者量其虚實下其食積其餘但利小便為先¶
　　　小便利白即黃自退¶
　輕者小温中丸　重者大温中丸¶
<pb:KR3e0062_WYG_001-24b>¶
　熱多者加黃連　濕多者茵蔯五芩散加食積藥¶
消渴泄瀉¶
　先用白术白芍藥炒為末調服後却服消渴藥¶
消渴　養肺　降火　生血為主　分上中下治¶
　　　黃連末　天花粉末　人乳　生藕汁　生地¶
　　　黃汁¶
　　右二物汁為膏入上藥捜和佐以薑汁和蜜湯為¶
　　膏徐徐留於舌上以白湯少許送下¶
<pb:KR3e0062_WYG_001-25a>¶
　能食加軟石膏　𤓰蔞根治消渴神藥¶
水腫¶
　　戴云水腫者通身皮膚光腫如泡者是也以健脾¶
　　　滲水利小便進飲食元氣實者可下¶
　此因脾虚不能制水水積妄行當以參术補脾氣得¶
　　實則自能健運自能升降運動其樞機則水自行¶
　　非五苓之行水也宜補中行濕利小便水切不可¶
　　下¶
<pb:KR3e0062_WYG_001-25b>¶
　二陳湯加白术人參為主佐以蒼术炒梔子¶
　治積方　用鷄子略敲殻損膜不損浸扵尿缸内三¶
　　四日夜取出煮熟食之効蓋雞子能去風痰¶
痢　身熱　後重　腹痛　下血¶
　　戴云痢雖有赤白二色終無寒熱之分通作濕熱¶
　　　治但分新舊更量元氣用藥與赤白帶同¶
　身熱挾外感¶
　　不惡寒小柴胡湯去人參¶
<pb:KR3e0062_WYG_001-26a>¶
　　惡寒發熱為表證宜微汗和解¶
　　　蒼术　川芎　陳皮　芍藥　甘草　生薑煎¶
　　　服¶
　後重積與氣鬱墜下兼升兼消¶
　或氣行血和積少但虚坐努力此為亡血倍用歸身¶
　　尾却以生芍藥生地黄桃仁佐之復以陳皮和之¶
　或下痢而大孔痛者此因熱流扵下也用木香㯽榔¶
　　黃芩黃連炒乾薑¶
<pb:KR3e0062_WYG_001-26b>¶
　或纒退减十之七八積已盡糟粕未實當炒芍藥炒¶
　　白术炙甘草陳皮茯苓湯下固腸丸三十粒然固¶
　　腸丸性燥有去濕實腸之功恐滯氣未盡者不可¶
　　遽用此藥只宜單服此湯可也¶
　或痢後糟粕未實或食稍多或饑甚方食腹中作痛¶
　　者切勿驚恐以白术陳皮各半盞煎服和之則安¶
　或久痢後體虚氣弱滑瀉不止又當以柯子肉豆蔲¶
　　白礬半夏之類擇用以澁之甚則加牡蠣然須以¶
<pb:KR3e0062_WYG_001-27a>¶
　　陳皮為佐若大澁亦能作痛又甚者炙天樞氣海¶
　古方用厚朴為瀉凝滯之氣然朴太温而散氣久服¶
　　大能虚人滯氣稍行即去之餘滯未盡以炒枳殻¶
　　陳皮然枳殻亦能耗氣比之厚朴少緩比陳皮亦¶
　　重滯退一半當去之只用陳皮以和諸藥陳皮去¶
　　白有補瀉之兼才若為參术佐亦能補也¶
　凡痢疾腹痛必以白芍藥甘草為君當歸白术為佐¶
　　惡寒痛者加桂惡熱痛者加黃栢達者更能叅以¶
<pb:KR3e0062_WYG_001-27b>¶
　　嵗氣時令用藥則萬舉萬全豈在乎執方而已哉¶
　諸不治證¶
　　下痢純血者必死　下痢如塵腐色者死¶
　　下痢如屋漏者死　下痢如竹筒注者不可治¶
　　下痢如魚腦者半生半死¶
噤口痢　胃口熱甚故也¶
　黃連多加人參煮湯終日呷之如吐了再喫開以降¶
　　之人不知此多用温藥甘味此以火濟火以滯益¶
<pb:KR3e0062_WYG_001-28a>¶
　　滯哀哉¶
　一方臍中用田螺盫之以引下其熱¶
　亦有誤服熱藥澁藥毒之犯胃者當明審以祛其毒¶
　痢方亦作丸¶
　　　大黃　黃連　黃芩　黃栢　枳殻　當歸¶
　　　白芍藥　滑石　甘草　桃仁　白术(各等/分)為¶
　　　末神麴糊丸¶
　孫郎中因飲水過多腹脹瀉痢帶白¶
<pb:KR3e0062_WYG_001-28b>¶
　　　蒼术　白术　厚樸　茯苓　滑石¶
　　右煎服保和丸¶
　小兒八嵗下痢純血以食積治¶
　　　蒼术　白术　黃芩　白芍　滑石　茯苓¶
　　　甘草　陳皮　炒麴　煎下保和丸¶
　又下痢法熱不止者屬隂虚用寒凉藥兼升藥熱¶
　　藥¶
泄瀉　濕　氣虚　火　痰　食積¶
<pb:KR3e0062_WYG_001-29a>¶
　　戴云凡瀉水腹不痛者是濕也飲食入胃不住或¶
　　　完谷不化者是氣虚也腹痛瀉水腹鳴痛一陣¶
　　　瀉一陣是火也或瀉時或不瀉或多或少是痰¶
　　　也腹痛甚而瀉瀉後痛减者是食積也¶
　濕燥濕兼滲泄之四苓散加蒼术白术甚者二术炒¶
　氣虚人參白术芍藥炒升麻¶
　火宜伐火利小水黃芩木通入四苓散¶
　痰&KR0876;宜豁之海石青黛黃芩神麴蛤粉或用吐法¶
<pb:KR3e0062_WYG_001-29b>¶
　食積宜消導疎滌之神麴大黃¶
　　已上諸藥皆作丸子服之¶
　凡泄瀉水多者仍用五苓散治之¶
　世俗類用澁藥治痢與瀉若積久而虚者或可行之¶
　　而初得之者恐必變他疾為禍不小矣殊不知多¶
　　因於濕惟分利小水最為上䇿¶
　止瀉方¶
　　　肉荳蔲(五/錢)滑石(春冬一兩二錢半/夏一兩半秋二兩)¶
<pb:KR3e0062_WYG_001-30a>¶
　又方薑麴丸¶
　　　陳麴(六兩/炒)陳麥(亦可/)茴香(五/錢)生薑(一/兩)¶
　　右炒白术炒麴炒芍藥或丸或散或湯作丸子切¶
　　　當¶
脾泄¶
　治一老人奉養太過飲食傷脾常常泄瀉亦是脾泄¶
　　　白术(二兩/炒)白芍藥(一兩酒/拌炒)神麴(一兩/半炒)山查(一兩/半炒)¶
　　　半夏(一兩/洗)黃芩(五錢/炒)¶
<pb:KR3e0062_WYG_001-30b>¶
　　右為末荷葉包飯燒為丸¶
　治一老人年七十面白脉弦數獨胃脈沈滑因飲白¶
　　酒作痢下血淡水膿後腹痛小便不利裏急後重¶
　　參术為君甘草滑石㯽榔木香蒼术最少下保和¶
　　丸二十五丸第二日前證俱减獨小便不利以益¶
　　元散服之¶
霍亂¶
　　戴云霍亂者吐也有聲有物凡有聲無物而躁亂¶
<pb:KR3e0062_WYG_001-31a>¶
　　　者謂之乾霍亂也¶
　轉筋不住男子以手挽其隂女子以手牽其乳近兩¶
　　傍邊此乃千金妙法也¶
　内有所積外有所感陽不升隂不降乖隔而成矣切¶
　　勿與米湯喫之立死　脈多伏為絶¶
　見成吐瀉還用吐提其氣起¶
　大法生薑理中湯最好　有可吐者　有可下者¶
　　吐用二陳湯加减亦可　或梓樹木煎湯吐亦可¶
<pb:KR3e0062_WYG_001-31b>¶
乾霍亂¶
　此病最難治死在須㬰升降不通故也¶
　此係内有物所傷外有邪氣所遏有用吐法者則兼¶
　　發散之義也¶
　吐提其氣極是良法　世多用鹽湯¶
　有用温藥解散者　其法解散不用凉藥¶
　二陳湯加和解散　川芎防風蒼术白芷¶
嘔吐¶
<pb:KR3e0062_WYG_001-32a>¶
　凢有聲有物謂之嘔吐有聲無物謂之噦¶
　有痰隔中焦食不得下者　有氣逆者¶
　有寒氣鬱於胃口者　胃中有痰有熱¶
　然胃中有火與痰而致嘔吐者多¶
　朱奉議以半夏生薑橘皮為主¶
　孫真人誤以噦為咳逆¶
　劉河間謂吐者火氣炎上此特一端耳¶
　胃中有熱膈上有痰二陳湯加炒梔子黃連生薑¶
<pb:KR3e0062_WYG_001-32b>¶
　久病嘔者胃虚不納榖也生薑人參黃耆白术香附¶
惡心　有熱　有痰　有虚¶
　　戴云惡心者無聲無物但心中欲吐不吐欲嘔不¶
　　　嘔雖曰惡心非心經之病其病皆在胃口上宜¶
　　　用生薑蓋能開胃豁痰也　皆用生薑隨證用¶
　　　藥¶
翻胃　即膈噎　膈噎乃翻胃之漸　發揮備言¶
　　戴云翻胃有四血虚氣虚有熱有痰血虚者脈必¶
<pb:KR3e0062_WYG_001-33a>¶
　　　數而無力氣虚者脈必緩而無力氣血俱虚者¶
　　　則口中多出沫但見沬大出者必死有熱者脈¶
　　　數而有力有痰者脈滑數二者可治血虚者四¶
　　　物為主氣虚者四君子為主熱以解毒為主痰¶
　　　以二陳為主¶
　大約有四　血虚　氣虚　有熱　有痰兼病¶
　必用童便竹瀝薑汁牛羊乳¶
　糞如羊屎者斷不可治大腸無血故也¶
<pb:KR3e0062_WYG_001-33b>¶
　痰用二陳湯為主寸闗脈沈或伏而大¶
　有氣滯結者通氣之藥皆可用也寸闗脈沈而濇¶
　氣虚四君子湯為主血虚四物湯為主左手脈無力¶
　　大不可用香燥之藥服之必死宜薄滋味¶
　馬剥兒燒灰存性一錢重好棗肉平胃散二錢温酒¶
　　調服食即可下然後隨病源調理神効¶
　　　陳皮(三斤/三兩)朴(三斤/二兩)草(三十/兩)蒼(五/斤)¶
傷食¶
<pb:KR3e0062_WYG_001-34a>¶
　　戴云惡食者胸中有物導痰補脾¶
　二陳湯加　白术　山查　川芎　蒼术¶
痞　食積兼濕　東垣有法有方¶
　又痞滿方¶
　　右用皂角仁浸濃汁丸如梧桐子大毎服五七丸¶
　黃連化痰丸¶
　　　黃連(一/兩)陳皮(五/錢)吳茱茰(酒浸/一錢)半夏(一兩/半)¶
　　右為末入桃仁二十四箇研如泥和匀神麴糊丸¶
<pb:KR3e0062_WYG_001-34b>¶
　　如菉荳大毎服百丸薑湯送下¶
　消痰方¶
　　　益元散(七/錢)吳茱茰(三/錢)¶
　治鬱痰方¶
　　　白疆蚕　杏仁　𤓰蔞　柯子　貝母¶
喘¶
　　戴云有痰喘有氣急喘有胃虚喘有火炎上喘痰¶
　　　喘者凡喘便有痰聲氣急喘者呼吸急促而無¶
<pb:KR3e0062_WYG_001-35a>¶
　　　痰聲有胃虚喘者檯肩縮肚喘而不休火炎上¶
　　　喘者乍進乍退得食則减食已則喘大槩胃中¶
　　　有實火膈上有稠痰得食咽墜下稠痰喘即止¶
　　　稍乆食已入胃及助其火痰再升上喘反大作¶
　　　俗不知此作胃虚治以燥熱之藥者以火濟火¶
　　　也昔葉都督患此諸醫作胃虚治之不愈後以¶
　　　導水丸利五六次而安¶
　凢乆喘未發以扶正氣為要已發以攻邪為主有氣¶
<pb:KR3e0062_WYG_001-35b>¶
　虛短氣而喘　有痰亦短氣而喘¶
　有陰虛自小腹下火起而上者¶
　喘急有風痰者婦人大全方十緍湯¶
　陰虛有痰喘急者補隂降火四物湯加枳殻半夏¶
　氣虛者人參蜜炙黃栢麥門冬地骨皮之類¶
　大槩喘急之病甚不可用苦藥凉藥火氣盛故也可¶
　用導痰湯加十緍湯治之¶
　諸喘不止者用刼藥一二貼則止之刼藥之後因痰¶
<pb:KR3e0062_WYG_001-36a>¶
　　治痰因火治火椒目碾極細末用一二錢以生薑¶
　　湯調下¶
　又法用蘿蔔子蒸熟為君又皂角燒灰等分為末以¶
　　生薑汁煉蜜為丸小桐子大毎服五七十丸噙化¶
　　之¶
哮　専主於痰宜吐法¶
　治哮必用薄滋味不可純用凉藥必帶表散黃芩麥¶
　　門冬制肝木若腹脹少佐厚朴氣不運加木香木¶
<pb:KR3e0062_WYG_001-36b>¶
　　通¶
　氣若陷下升麻柴胡提之隨證加减必須補中¶
　産後必用大補氣血為主少佐以蒼术茯苓使水日¶
　　降用大劑白术補脾壅滿用半夏陳皮香附監之¶
　有熱當清肺麥門冬黃芩之屬¶
　一方用山梔子去皮取仁炒槌碎米飲送下若胃脘¶
　　熱病在上者帶皮用¶
皷脹　又名單皷　其詳在格致論中¶
<pb:KR3e0062_WYG_001-37a>¶
　大補中氣行濕此乃脾虚之甚須必逺音樂斷厚味¶
　　以大劑人參白术佐以陳皮茯苓蒼术之類¶
　有血虚　當以四物湯行血¶
　脈實兼人壯盛者或可用攻藥便用收拾白术為主¶
　　厚朴治腹脹因味辛以散其氣在中焦故也¶
自汗　屬氣虛　虛濕熱　陽虛¶
　東垣有法有方¶
　　人參　黃茋　少佐桂枝¶
<pb:KR3e0062_WYG_001-37b>¶
　陽虛附子亦可用¶
　撲法¶
　　　牡蠣　麸皮　藁本　糯米　防風　白芷¶
　　　麻黃根　為末週身撲之¶
　火氣上蒸胃中之濕亦能作汗凉膈散主之痰證亦¶
　有汗者¶
盗汗　血虛　隂虛¶
　　戴云盗汗者睡則汗自出覺則無矣非若自汗而¶
<pb:KR3e0062_WYG_001-38a>¶
　　　自出也　小兒不須治¶
　東垣有法有方當歸六黃湯¶
　盗汗方¶
　　　白术(四兩一兩用黃茋同炒一兩用石斛同炒/一兩用壯礪末同炒一兩用麩皮同炒各)¶
　　　　(㣲黃色餘藥不/用只用白术)¶
　　右為細末毎服三錢用粟米湯調下盡四兩為效¶
吃逆　有痰　氣虛　隂火　視其有餘不足治之¶
　　戴云吃逆者因痰與熱胃火者極多¶
<pb:KR3e0062_WYG_001-38b>¶
　不足者人參白术湯下大補丸¶
　有餘并痰者吐之人參蘆之屬¶
頭風　有痰者多¶
　左屬風　荆芥　薄荷¶
　　屬血虛　川芎　當歸　芍藥¶
　右屬痰　蒼术　半夏　屬熱　黃芩¶
　搐藥有用蓽撥猪膽¶
頭痛　多主於痰¶
<pb:KR3e0062_WYG_001-39a>¶
　痛甚者火多　亦有可吐者　亦有可下者¶
　清空膏治諸般頭痛除血虚頭痛不治¶
　血虛頭痛自魚尾上攻頭痛必用川芎當歸湯¶
　古方有追涎藥　出東垣試効¶
　　　𦍑活　防風　黃連(各炒/一兩)　柴胡(七/錢)川芎(二/錢)¶
　　　甘草(炙一/兩半)黃芩(三兩刮取黃色剉/碎一半酒炒一半)¶
　　右為末毎服二錢匕熱盞内入茶少許湯調如膏¶
　　抹在口内少用湯送下臨卧服之¶
<pb:KR3e0062_WYG_001-39b>¶
頭眩¶
　痰挾氣虛火治痰為主　挾補氣藥并降火藥¶
　屬痰　無痰則不能作眩¶
　屬火　痰因火動　又有濕痰者　有火多者¶
　左手脈數熱多　脈濇有死血¶
　右手脈實痰積　脈大必是久病¶
眩暈　火動其痰¶
　二陳湯加黃芩蒼术羌活散風行濕或用防風行濕¶
<pb:KR3e0062_WYG_001-40a>¶
　　之劑可也¶
　昔有一老婦患赤白帶一年半是頭眩坐立不久睡¶
　　之則安　専用治赤白帶除之其眩則自安矣¶
眉稜痛¶
　風熱痰　作風痰治類痛風¶
　白术酒黃芩末茶調¶
　又方川烏頭草烏二味為君童便浸洗炒去毒細辛¶
　　黃芩𦍑活甘草佐之¶
<pb:KR3e0062_WYG_001-40b>¶
耳聾¶
　少陽厥隂熱多　皆屬於熱耳鳴者是¶
　　戴云亦有氣閉者蓋亦是熱氣閉者耳不鳴也¶
　　　萆麻子(四十/九粒)棗肉(十箇/)¶
　　右入人乳搗成膏子石頭上略晒乾便丸如桐子¶
　　大以綿褁塞於耳中¶
　又方用䑕膽入耳中尤好　仍開痰散風熱¶
　大病復須用四物湯降火¶
<pb:KR3e0062_WYG_001-41a>¶
　有隂虛火動耳聾者亦如上法¶
　¶
　¶
　¶
　¶
　¶
　¶
　¶
<pb:KR3e0062_WYG_001-41b>¶
　¶
　¶
　¶
　¶
　¶
　¶
　¶
　金匱鈎𤣥卷一¶
